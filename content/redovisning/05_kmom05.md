---
---
Redovisning kmom05
=========================

Jag har inte tidigare varit insatt i vad som gör en webbplats snabb eller långsam, förutom att stora bilder drar ner hastigheten. Men nu har jag fått en bättre förståelse för de olika aspekterna. De sidor jag undersökte faller under kategorin e-handel och Pagespeed gav inte särskilt högt betyg till någon av dem, varken på desktop eller mobile. Det mest intressanta var att se rekommendationerna för hur man kunde snabba upp laddningshastigheten.

Cimage var mycket användbart och smart att använda, även fast man behövde ha tungan rätt i munnen ibland. Jag slant på tangenterna ett par gånger och fick då ett helt annat resultat än jag tänkt mig. Där kanske det hade varit smartare att redigera bilderna i förväg i ett bildhanteringsprogram. Men jag gillar att man kan redigera bilden direkt på sidan för att se hur den passar in just där. Jag har tidigare använt mig av Photoshop och nu även Gimp som ju är snarlikt. Jag använde mig av Gimp för att dra ner storleken på bilderna i uppgiften.

Figure var ett smart verktyg för att placera ut bilderna och det fungerade bra när jag väl lyckats implementera det i min kod. Jag tycker fortfarande att det är rörigt med alla olika stylesheets och filer. Men det underlättade verkligen att inte behöva använda CSS på varje bild för att placera den rätt i förhållande till texten. Jag behövde inte heller göra många justeringar för att det skulle fungera responsivt.

Jag tycker att man fortfarande stöter på många sidor (bland annat många stora varumärken som man tycker borde ha bättre koll) som inte lagt mycket krut på bildhantering eller hur responsiva sidorna är. Jag tror att man måste tänka efter vilken sorts webbplats man gör. Är det en banktjänst? Jamen, då kanske inte bilder är det viktigaste? Man kanske kan reducera antalet bilder när sidan ska visas på mindre skärm och fokusera på att tjänsterna fungerar oavsett desktop eller mobil. Det kanske bara är jag som tycker att en hel del företag som har en app inte bryr sig så mycket om ifall deras sida fungerar på mobil eller inte? Jag tror man har mycket att vinna på som webbutvecklare om man lär sig att redan från början vara noggrann med BÅDE funktion och design utan att det ena måste äta upp det andra.

Min TIL är att jag lärt mig använda Cimage och figure.
