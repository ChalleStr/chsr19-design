---
---
Redovisning kmom03
=========================

Det här var första gången jag jobbar med grid på riktigt. Jag har dock använd mig av grafiska profiler för företag där det funnits ett grid men har egentligen inte förstått poängen. Det vertikala gridet kändes som en bra hjälp till att få alla delar av sidan att linjera och falla snyggt på varandra. Det var ganska enkelt att justera så att det blev rätt. Värre var det med det typografiska horisontella. Där fick jag tänka till mer för att få texten inom raderna och jag har inte lyckats med mina h4:or, de vill inte riktigt landa rätt. Jag gillar inte riktigt det horisontella gridet, litar nästan mer på mitt öga för symmetri där. Det beror helt på hur snett och vint allt var från början och på den här sidan var allt ganska städat.

Jag trivs bra med serifer men tycker att sans-serifer är mer läsbara på skärm. Word använder Calibri som standard och jag gillar den så det fick bli mitt val för bodyn. Rubrikerna är Garamond eftersom jag tycker att den skapar lite mer liv i sidan och bryter av mot den ganska formella Calibri.

LESS och moduler fungerar bra men jag har svårt att orientera mig bland alla filer och kataloger. Jag får hela tiden leta mig fram var jag ska ändra saker och ting vilket tar tid. Det är säkert min ovana att arbeta på det sättet som ställer till det för mig men jag gillar också att ha kontroll på alla mina filer. Här känner jag inte att jag har det eftersom grundstrukturen är importerad och redan satt.

Jag har duplicerat moduler från kmom02 och skapat en ny base_kmom03.less som skriver över base.less.

Responsiviteten fungerar ok. Jag har satt lite olika brytpunkter beroende på hur många kolumner respektive sida har. På redovisning och verktyg försvann menyn utom synhåll om man gick under 1000px först men det löste sig efter att jag testat mig fram med push.

Mitt TIL är att jag behöver hitta en struktur på hur jag ska jobba med alla dessa filer. Nu känns det som att jag ständigt måste söka igenom allt och hinner dessutom glömma bort var man ändrar olika saker. 
