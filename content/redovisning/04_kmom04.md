Redovisning kmom04
=========================


Det kändes lite ovant med en skrivuppgift, samtidigt som det är ett intressant avbrott i allt kodande. Jag gillade att använda ColorZilla och Font Finder och är smått fascinerad att det finns såna verktyg att tillgå. Det måste ha varit mycket svårare att vara både utvecklare och designer för, säg, tjugo år sen när sån här teknik inte fanns. Det hade varit intressant att jämföra mina egna tankar med företagens riktiga grafiska manualer men jag har inte lyckats hitta några såna.

Minimalistisk tolkade jag som att allt "onödigt" skulle rensas bort från sidan och att antalet färger skulle vara ett minimum. Jag gick ifrån det svarta och vita och satsade på grågröna nyanser istället. Jag valde att ta bort flashbilden eftersom den störde intrycket. Brödtexten är Arial och rubrikerna Cambria. Jag valde att använda mig av nyanser av basfärgen här.

I colorful ville jag ha en färgstark rosa som bas och lekte lite med Adobe Color. Valet föll på ett komplementärt färgschema där texten och rubrikerna fick blir gröna med basfärgen rosa i bakgrunden och bodyn i en ljusare grön.

Dark är också baserat på nyanser och jag fastnade för blått. Jag fick pröva mig fram med färgen på texten. Vitt blev för jobbigt för ögonen och den ljusaste blå på min palett var ändå för mörk för att bli riktigt läsbar. Så jag tog en annan nyans som inte egentligen hör till färgschemat Adobe Color trollade fram. Men jag tyckte det blev bra. Blått ska ju vara en vilsam färg som är bra att ha i till exempel sovrum. Jag valde sen att ha dark-temat som default på sidan.

Jag har inte använt accentfärger till något av mina teman men så här i efterhand kan jag ångra det lite. Jag satsade på ett bastema och anpassade det efter varje tema. Vissa saker behövdes tas bort, andra läggas till. Det finns ett kmom04.less som är basen för alla. Sedan finns de individuella anpassningarna i var och en av less-filerna. Jag har använt variabler så mycket som möjligt. Jag importerade några fonter från Google Fonts eftersom jag särskilt till colorful gärna ville ha lite roligare rubriker som skapade lite liv och stod ut. Darktemat fick också en annan font medan jag valde att hålla mig till standardfonter i det minimalistiska temat.

Min TIL är att jag lärt mig att det finns otroligt många tillägg till Firefox (och kanske även till de andra webbläsarna?) som är extremt bra att ha. Jag har också lärt mig mycket om färger och teorierna bakom som jag inte visste innan.
