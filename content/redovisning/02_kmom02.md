---
---
Redovisning kmom02
=========================

Detta är min första bekantskap med såväl LESS som Make och jag har inte jobbat i något liknande innan, om man bortser från enkla "webbsidebyggare" som One.com och så vidare. Det verkar vara en bra grej men mycket att hålla reda på innan det blir ordning. Mängden filer är ganska respektingivande och när större delen importeras utan att man själv gjort så många av dem, tycker jag att det är lite svårt att hänga med. Det ska bli kul den dagen man förstår all kod som de här filerna innehåller...

Jag tyckte Youtube-serien var kanonbra att använda sig av och jag har nästan bara använt den som stöd när jag utfört uppgiften. Det som kändes ovant var att man var tvungen att kompilera hela tiden för att ändringarna ska synas. Men här hade jag verkligen stor hjälp av devtools! Perfekt att kunna testa ändringarna innan man faktiskt gör dem och kompilerar och så vidare. Det snabbar upp arbetet betydligt.

Jag kan villigt erkänna att jag inte har någon direkt plan med min design annat än att jag vill att det ska blir en snygg, stilren sida med färger som passar ihop och att allt fungerar som det ska. Jag gillar att leka med designen i devtools men som vanligt är det tidsaspekten som sätter stopp för mig. Jag kämpar för att komma ikapp med de förra kurserna fortfarande och det gör att jag inte kan sikta så högt på de nuvarande kurserna som jag skulle önska. Jag bråkade lite med navbaren i headern då jag först fick en scroll som jag inte ville ha. Efter lite googlande fick jag reda på att man kunde använda overflow: hidden på det men då upptäckte jag att även dropmenyn på redovisning försvann. Det löste sig lite av en slump då jag gick igenom headern bit för bit i devtools och prövade "stänga av" delar av stylen.


Min TIL för detta kursmoment är att jag behöver en plan för designen då jag hittills kört på känn och då finns det alltid något ytterligare man kan fixa vilket gör det svårt att bli färdig.
